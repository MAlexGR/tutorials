.. _rest-bullet-list-ref:

Λίστες Κουκκίδας (Bullet Lists)
-----------------------------------

Οι λίστες κουκκίδας [#]_ ή αλλιώς *λίστες χωρίς σειρά* ή *αταξινόμητες λίστες*, χρησιμοποιούνται όταν δεν έχει σημασία η σειρά των αντικειμένων. Θέλουμε απλά να καταδείξουμε κάποια στοιχεία που πιθανώς δε σχετίζονται μεταξύ τους ή σχετίζονται χαλαρά ή γενικότερα η σειρά δεν έχει σημασία. Ο όρος "bullet" προέρχεται από τη χαρακτηριστική κουκκίδα (bullet) που προηγείται πριν από κάθε αντικείμενο της λίστας.

Τα αντικείμενα μίας bullet λίστας εισάγονται με κάποιο από τα σύμβολα ``-``, ``+``, ``*``. Δεν έχει σημασία ποιό θα επιλέξετε, ούτε αν θα τα συνδυάζετε. 

.. tip::
   Μην κάνετε χωρίς λόγο αλλαγές στα σύμβολα. Επιλέξτε ένα και τηρείστε το. Αυτό θα κάνει τον κώδικά σας πιο ευανάγνωστο. Αλλάξτε σύμβολα (και πάλι, δεν είναι υποχρεωτικό) όταν εισάγετε ένθετες λίστες, για να ξεχωρίζουν.

Ισχύουν οι γενικοί κανόνες σύνταξης που περιγράψαμε στην εισαγωγική ενότητα ":ref:`rest-lists-ref`". Ας δούμε ένα παράδειγμα.

*Κώδικας* ::

  Αυτή είναι μία τυπική παράγραφος (δεν είναι μέρος της λίστας).

  - Πρώτο αντικείμενο μίας bullet λίστας

  - Δεύτερο αντικείμενο

  - Τρίτο αντικείμενο

  Αυτή είναι μία τυπική παράγραφος (δεν είναι μέρος της λίστας).

*Αποτέλεσμα*:

Αυτή είναι μία τυπική παράγραφος (δεν είναι μέρος της λίστας).

- Πρώτο αντικείμενο μίας bullet λίστας

- Δεύτερο αντικείμενο

- Τρίτο αντικείμενο

Αυτή είναι μία τυπική παράγραφος (δεν είναι μέρος της λίστας).

.. [#] Η `επίσημη ορολογία <https://docutils.sourceforge.io/docs/ref/rst/restructuredtext.html#bullet-lists>`_ για τις συγκεκριμένες λίστες είναι "Bulett Lists". Μπορεί να συναντήσετε και τους όρους "unnumbered" ή "unordered" lists.
