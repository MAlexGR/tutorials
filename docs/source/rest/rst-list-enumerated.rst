.. _rest-enumerated-list-ref:

Αριθμημένες Λίστες (Enumerated Lists)
---------------------------------------

Οι αριθμημένες λίστες [#]_ χρησιμοποιούνται όταν Θέλουμε να αναδείξουμε κάποια στοιχεία για τα οποία η σειρά εμφάνισης έχει σημασία (όπως π.χ. τα βήματα μίας διαδικασίας). Ο όρος "enumerated" προέρχεται από το γεγονός ότι κάθε αντικείμενο μίας τέτοιας λίστας είναι αριθμημένο.

Η σήμανση των αντικειμένων μίας αριθμημένης λίστας γίνεται με έναν αριθμό με τελεία (ενδείκτης) και ένα κενό (φωνητική περιγραφή: *αριθμός*, *τελεία*, *κενό*). Μετά το κενό ακολουθεί το περιεχόμενο. Μπορούμε να χρησιμοποιήσουμε κάποιο από τα παρακάτω συτήματα αρίθμησης:

- Αραβική αρίθμηση (arabic numerals) 1, 2, 3 ... (χωρίς άνω όριο)
- Αλφαβητική αρίθμηση, πεζά a, b, c, ... z (αγγλικό αλφάβητο)
- Αλφαβητική αρίθμηση, κεφαλαία A, B, C, ... Z (αγγλικό αλφάβητο)
- Ρωμαική αρίθμηση, πεζά i, ii, iii, ... mmmmcmxcix (αγγλικό αλφάβητο, άνω όριο 4999)
- Ρωμαική αρίθμηση, κεφαλαία Ι, ΙΙ, ΙΙΙ, ... MMMMCMXCIX (όπως παραπάνω)

Διευκρινίζεται ότι την αρίθμηση τη συντηρούμε εμείς, εμείς δηλαδή φροντίζουμε ώστε μπροστά από το κάθε item να υπάρχει ο κατάλληλος αριθμός. Αν θέλουμε αυτόματη αρίθμηση, αντί κάποιου αριθμητικού βάλτε το σύμβολο ``#.`` (με τελεία). Θα αναλάβει η reST να αριθμεί αυτόματα τα αντικείμενα.

Επίσης μπορούμε να μορφοποίησουμε την αρίθμηση, αντί της τελείας, με παρενθέσεις ``()`` ή με μόνο δεξιά παρένθεση ``)`` δηλαδή στη μορφή, π.χ. ``#)`` ή ``(ii)`` κ.λπ. Τονίζεται ότι αυτές οι μορφοποιήσεις δε χρειάζονται τελεία.

Ισχύουν οι γενικοί κανόνες σύνταξης που περιγράψαμε στην εισαγωγική ενότητα ":ref:`rest-lists-ref`". Ακολουθεί ένα.

*Κώδικας*::

  Αυτή είναι μία τυπική παράγραφος (δεν είναι μέρος της λίστας).

  1. Πρώτο αντικείμενο μίας ordered λίστας
     
     (i) Ενσωματωμένη λίστα, πρώτο αντικείμενο
     (ii) Δεύτερο αντικείμενο

  2. Δεύτερο αντικείμενο

     A) Ενσωματωμένη λίστα, πρώτο αντικείμενο
     B) Δεύετερο αντικείμενο
     C) κ.ο.κ.

  3. Τρίτο αντικείμενο

  Αυτή είναι μία τυπική παράγραφος (δεν είναι μέρος της λίστας).

*Αποτέλεσμα*:

Αυτή είναι μία τυπική παράγραφος (δεν είναι μέρος της λίστας).

1. Πρώτο αντικείμενο μίας ordered λίστας
     
   (i) Ενσωματωμένη λίστα, πρώτο αντικείμενο
   (ii) Δεύτερο αντικείμενο

2. Δεύτερο αντικείμενο

   A) Ενσωματωμένη λίστα, πρώτο αντικείμενο
   B) Δεύετερο αντικείμενο
   C) κ.ο.κ.

3. Τρίτο αντικείμενο

Αυτή είναι μία τυπική παράγραφος (δεν είναι μέρος της λίστας).

.. note::

   όπως είπαμε και στην εισαγωγή για τις :ref:`λίστες <rest-lists-ref>` (δες τελευταία σημείωση), είναι πιθανό το αποτέλεσμα που λαμβάνουμε να μην ανταποκρίνεται στο αναμενόμενο. Για παράδειγμα, αν διαβάζετε τώρα την html έκδοση του οδηγού, είναι πιθανό στο παραπάνω αποτέλεσμα να μην βλέπετε αριθμούς μέσα σε παρενθέσεις [#]_, σε αντίθεση με ότι φαίνεται στον κώδικα. Καταρχάς αυτό δεν είναι λάθος, Η αρίθμηση εφαρμόστηκε κανονικά αλλά η μορφοποίησή της (οι παρενθέσεις) δεν υποστηρίζονται από το συγκεκριμένο θέμα ιστοσελίδας (bootstrap3). Αν θέλετε διαμόρφωση του κειμένου σε τέτοιο επίπεδο λεπτομέρειας, θα πρέπει να αφιερώσετε χρόνο για ρυθμίσεις θεμάτων ιστοσελίδων (html themes). Τέτοιες πληροφορίες δεν περιγράφονται σε αυτόν τον οδηγό.


.. [#] Η `επίσημη ορολογία <https://docutils.sourceforge.io/docs/ref/rst/restructuredtext.html#enumerated-lists>`_ για τις συγκεκριμένες λίστες είναι "Enumerated Lists". Μπορεί να συναντήσετε και τους όρους "numbered" ή "ordered" lists.

.. [#] Αν πάλι διαβάζετε την pdf έκδοση του οδηγού, είναι πιθανό οι παρενθέσεις να είναι ορατές.

