Lists
=======

Οι λίστες είναι ειδικές κατασκευές μέσα σε ένα κείμενο που χρησιμοποιούνται για παρουσιάσουν ταξινομημένα κάποια αντικείμενα (items). Τα αντικείμενα μπορεί να είναι κάποιοι απλοί όροι (όπως απλές λέξεις ή αριθμοί) έως ολόκληρες παράγραφοι, πίνακες, εικόνες ή ακόμη και άλλες λίστες (nested lists).

Χρησιμοποιούμε λίστες όταν, μέσα στο κείμενό μας, θέλουμε να αναδείξουμε με ιδιαίτερο τρόπο κάποια στοιχεία. Συνήθως το περιεχόμενο της λίστας (όσο εκτεταμένο και αν είναι), εμφανίζεται με μία μικρή εσοχή σε σχέση με το υπόλοιπο τρέχον κείμενο (running text). Επίσης, πριν από κάθε στοιχείο της λίστας προηγείται κάποιο σύμβολο (κουκίδα ή αριθμός ή κάποια λέξη).

Γενικά μπορούμε να δημιουργήσουμε τρεις βασικές μορφές λιστών και συνδυασμoύς τους:

- **Unordered lists** (ή bulleted ή unnumbered lists, ελλ. *λίστες χωρίς σειρά*)

- **Ordered lists** (ή numbered lists ελλ. *αριθμημένες λίστες* ή *λίστες με σειρά*)

- **Definition lists** (ελλ. *λίστες ορισμών*)

Κάθε μία αυτές τις λίστες χρησιμοποιείται για διαφορετικούς λόγους, αν και, ο τρόπος χρήσης, είναι σε γενικές γραμμές υποκειμενικό θέμα. Παρόλα αυτά θα δούμε αναλυτικά γιατί και πως χρησιμοποιούμε το κάθε είδος.

Γενικά για τις Λίστες
-----------------------

Ανεξάρτητα από το είδος της λίστας και το λόγο για να τη χρησιμοποιήσετε, θα πρέπει να έχετε υπόψη τα παρακάτω γενικά βασικά στοιχεία και κανόνες.

Απομόνωση
  Μία λίστα είναι ένα τυπογραφικό στοιχείο, θέλει το δικό της χώρο μέσα στο κείμενο. Θα πρέπει να διαχωρίζεται από το τρέχον κείμενο με κενές γραμμές. Να προσθέτετε πάντα μία (τουλάχιστο) κενή γραμμή πριν τη λίστα και μία (τουλάχιστο) μετά.

Αντικείμενα
  Οι λίστες αποτελούνται από αντικείμενα (items). Η παράγραφος που διαβάζετε τώρα είναι το δεύτερο
  αντικείμενο μίας λίστας ορισμών. Η προηγούμενη ήταν το πρώτο και ακολουθούν και άλλα. Ένα αντικείμενο είναι κάτι που θέλουμε να αναδείξουμε στη λίστα (κείμενο, πίνακας, μία άλλη λίστα κ.λπ.). Ότι θέλουμε να συμπεριλάβουμε σε μία λίστα, πρέπει να το ενσωματώσουμε σε ένα αντικείμενο.
  
  Η reST καταλαβείνει τι είδους λίστα θέλουμε και πως να τη διαχειριστεί, ανάλογα με το πως εμείς χρησιμοποιούμε την κατάλληλη **σήμανση** (markup) για ένα αντικείμενο, τις **εσοχές** (identation) που πρέπει να έχουν και το πως χρησιμοποιούμε τον **κενό χώρο**.

  #. Σήμανση
      Κάθε αντικείμενο πρέπει να αποτελείται από μία σήμανση (ώστε να καταλαβαίνει η reST ότι είναι αντικείμενο και τι είδους λίστας αντικείμενο) και το **περιεχόμενό** του. Ανάλογα με το είδος της λίστας, ένα item υποδεικνύεται (σημαίνεται) είτε με κάποιο σύμβολο (στις unordered lists) είτε με έναν αριθμό και τελεία (στις ordered lists) είτε με κάποια λέξη/φράση (στις definition lists). Αυτή η σήμανση είναι ο *ενδείκτης* του αντικειμένου (item indicator). Ο ενδείκτης πρέπει να ξεκινάει τελείως αριστερά στο κείμενο, δηλαδή χωρίς καμία εσοχή. Μόνο αν θέλετε να ενθέσετε μία λίστα μέσα σε μία άλλη (nested list), οι ενδείκτες της ένθετης θα πρέπει να έχουν κατάλληλες εσοχές (θα δούμε πως).

      Αμέσως μετά τον ενδείκτη πρέπει να ακολουθεί *ένα* κενό και μετά το περιεχόμενο του αντικειμένου. Δώστε μία προσοχή σε αυτό το σημείο. Χρησιμοποιούμε τον ενδείκτη του αντικειμένου για να δηλώσουμε στη reST τι είδους αντικείμενο θέλουμε (αριθμημένο, μη αριθμημένο ή ορισμό). Χρησιμοποιούμε το κενό για να καταλάβει η reST ότι από εδώ και πέρα ξεκινάει το περιεχόμενο. Μία μικρή διαφοροποίηση συμβαίνει στη η λίστα ορισμών όπου το περιεχόμενο διαχωρίζεται από τη σήμανση με αλλαγή γραμμής (το περιεχόμενο γράφεται σε νέα γραμμή, κατάλληλα στοιχισμένο).

  #. Εσοχές
      Όλα τα αντικείμενα πρέπει να είναι απόλυτα στοιχισμένα μεταξύ τους ώστε η reST να τα συμπεριλάβει στη λίστα. Αυτό σημαίνει ότι τα αντικείμενα πρέπει να έχουν κατάλληλές εσοχές (identation), σε σχέση με κάποιο σταθερό σημείο. Όταν ξεκινάμε μία νέα λίστα αυτό το σταθερό "σημείο" είναι η αριστερή πλευρά του εγγράφου. Με άλλα λόγια, ξεκινάμε το πρώτο αντικείμενο από τελείως αριστερά (καμία εσοχή), επαναλαμβάνωντας το ίδιο στα επόμενα. Με αυτό τον τρόπο όλα τα αντικείμενα θα είναι στοιχισμένα.
      
      Αν θέλουμε να προσθέσουμε επιπλέον περιεχόμενο, αυτή η στοίχιση μετατοπίζεται όλο και πιο δεξιά (θα δούμε πως, παρακάτω). Αυτός ο τρόπος δημιουργίας μίας λίστας είναι ουσιώδης για το πως θα την επεξεργαστεί η reST γιατί οι εσοχές είναι μέρος της γενικότερης σήμανσης (markup). Η reST "καταλαβαίνει" μόνο τρέχον κείμενο και σημάνσεις, τίποτε άλλο!
      
      Αν θέλετε ένα σταθερό οδηγό στοίχισης, αυτός είναι ο πρώτος χαρακτήρας, **του περιεχομένου**, του πρώτου αντικειμένου της λίστας. Με βάση αυτόν πρέπει να στοιχίζεται όλο το μετέπειτα περιεχόμενο. Για ευκολία, ας ονομάσουμε γενικά και αόριστα αυτό τον χαρακτήρα σαν "Α", συγκρατήστε αυτή την παρατήρηση για τη συνέχεια.

  #. Κενός Χώρος
      Ήδη αναφέραμε ότι η ίδια η λίστα πρέπει να διαχωρίζεται από το υπόλοιπο κείμενο με (τουλάχιστο) μία γραμμή πριν και μετά από αυτή. Επίσης αναφέραμε ότι χρειάζεται ένα κενό μετά τον ενείκτη ενός αντικειμένου αλλά και την αναγκαιότητα των εσοχών. Αυτά είναι απλά αλλά βασικά παραδείγματα της σημασίας του κενού χώρου για τη reST. 

      Μέσα στη λίστα μπορείτε να χρησιμοποιείτε κενές γραμμές για να διαχωρίζετε τα αντικείμενα μεταξύ τους. Αυτό είναι προαιρετικό (βοηθάει όμως στη συγγραφή και ανάγνωση). Αν χρησιμοποιήσετε κενές γραμμές, να μην ξεχνάτε το θέμα στοίχισης.

      Οι κενές γραμμές είναι **υποχρεωτικές** όταν θέλουμε να επεκτείνουμε το περιεχόμενο ενός αντικειμένου, εισάγοντας επιπλεόν υλικό. Τέτοιο υλικό μπορεί να είναι και άλλες παράγραφοι κειμένου, μία άλλη λίστα, ένας πίνακας, μία εικόνα, δείγμα κώδικα κ.λπ. Όπως και με την αρχική λίστα, το ειδικό υλικό πρέπει και αυτό να διαχωρίζεται από το τρέχον κείμενο.

Περιεχόμενο
  Το περιεχόμενο ενός αντικειμένου μπορεί να είναι μία λέξη, ένα σύμβολο, ένα γράμμα, μία παράγραφος, πολλές παράγραφοι, ένας πίνακας, μία εικόνα κ.λπ. Μπορεί δηλαδή να επεκτείνεται σε όσο έυρος και βάθος θέλουμε. Πρακτικά σε μία λίστα μπορούμε να εισάγουμε αυθαίρετα, οποιοδήποτε υλικό. Για να εσάγετε επιπλέον περιεχόμενο χωρίς προβλήματα, λάβετε υπόψη τα παρακάτω.

  #. Παράγραφοι
      Αν θέλετε να αναπτύξετε ένα αντικείμενο σε περισσότερες από μία παραγράφους, αφήστε μία κενη γραμμή πριν και μετά από κάθε παράγραφο. Στοιχίστε κατάλληλα τις παραγράφους με βάση την αρχική (ξεκινήστε την από το ίδιο "ύψος" με το "Α", δες παραπάνω).

  #. Ειδικό Υλικό
      Σαν ειδικό υλικό μπορείτε να θεωρήσετε στοιχεία όπως πίνακες, εικόνες, κώδικα κ.λπ. Αν θέλετε να προσθέσετε κάτι από αυτά, αφήστε μία κενη γραμμή πριν και μετά (όπως και με τις παραγράφους). Μετακινήστε τον κέρσορα στο ίδιο σημείο στοίχισης, όπως και με τις παραγράφους (χαρακτήρα "Α"). Τώρα ακολουθήστε τους κανόνες εισαγωγής του αντίστοιχου υλικού.

  #. Ένθετες λίστες
      Μπορείτε να προσθέσετε σε ένα αντικείμενο μίας λίστας, μία νέα λίστα οποισδήποτε μορφής (nested lists). Μέσα σε αυτές μπορείτε να ενθέσετε νέες κ.ο.κ. Δεν υπάρχει περιορισμός στο επίπεδο ένθεσης (αλλά μην το παρακάνετε!). Επίσης επιτέπονται όλοι οι συνδυασμοί ένθετων λιστών (unordered, ordered, definition).

      Όπως και προηγουμένως, αφήστε μία κενή γραμμή πριν και μετά την ένθετη λίστα. Τώρα στοιχίστε **τον ενδείκτη**, του πρώτου αντικειμένου της ένθετης λίστας, με το κείμενο του προηγούμενου αντικειμένου (διαβάστε ξανά και προσεκτικά αυτή την πρόταση). Αφήστε ένα κενό (ή μία νέα γραμμή, αν εισάγετε μία ένθετη λίστα ορισμών) και μετά, το περιεχόμενο αυτού του αντικειμένου. Ο πρώτος χαρακτήρας, του περιεχομένου αυτού του αντικειμένου, είναι πλέον ο οδηγός για τις μετέπειτα στοιχίσεις (το νέο "Α"). Με ανάλογο ακριβώς τρόπο πρέπει να στοιχίζετε νέες ένθετες λίστες.

      .. note::
         Κάθε φορά που κάνετε ένθεση μίας νέας λίστας, οι στοιχίσεις θα πρέπει να προσαρμόζονται ανάλογα και όλο δεξιότερα. Αυτό ισχύει για οτιδήποτε υλικό προσθέσετε στην υπολίστα. Τηρήστε αυτές τις οδηγίες ευλαβικά για να έχετε τα αναμενόμενα αποτελέσματα.

Μορφοποίηση
  Όταν γίνει η επεξεργασία του του κώδικα της λίστας (αρχείο ".rst"), οι λίστες θα μεφανιστούν με ιδιαίτερο τρόπο, σε σχέση με το υπόλοιπο κείμενο. Σε γενικές γραμμές, οι unordered και ordered λίστες θα εμφανιστούν με μία μικρή εσοχή ως προς το υπόλοιπο κείμενο και πιθανώς με μικρότερες ή μεγαλύτερες αποστάσεις μεταξύ παραγράφων. Στις unordered λίστες το κάθε αντικείμενο θα εμφανίζεται με μία κουκίδα (dot) ενώ στις ordered με τη μορφή αρίθμησης που θα επιλέξετε. Στις definition λίστες θα εμφανίζονται οι όροι σε μία γραμμή (πιθανώς με έντονη έμφαση, strong emphasis) και η επεξήγήσεις τους θα ακολουθούν στην επόμενη γραμμή.

Λάβετε υπόψη ότι η δημιουργία μίας λίστας (ο κώδικας) και το αποτέλεσμα (η μορφοποίηση), είναι δύο ανεξάρτητα αντικείμενα. Ο κώδικας είναι θέμα δικό σας (που θα τον γράψετε) και της reST (που θα τον επεξεργαστεί) ενώ η εμφάνιση είναι θέμα του html επεξεργαστή, του browser που θα φιλοξενήσει την αντίστοιχη HTML σελίδα. Αν λοιπόν διαπιστώσετε ότι το αποτέλεσμα δεν είναι έτσι όπως το περιμάνατε, ελέγτε αρχικά ότι ακολουθήσατε όλα τα παραπάνω και, αν και πάλι δε διορθωθεί το πρόβλημα, αναζητήστε βοήθεια στο διαδίκτυο σχετική με θέμα της σελίδας εξόδου και τις ρυθμίσεις που απαιτούνται γιαυτή (κοιτάξτε για stylesheet, css κ.λπ.).

Στη συνέχεια περιγράφουμε τα είδη λιστών με τις ιδιαιτερότητες της κάθε μίας. Για κάθε μία, δίνουμε και ένα σύντομο παράδειγμα. Στο τέλος της ενότητας ακολουθεί ένα συγκεντρωτικό παράδειγμα μίας σύνθετης λίστας (κώδικας και αποτέλεσμα). Μπορείτε να αντιγράψετε το συγκεκριμένο κώδικα και να πειραματηστείτε με αυτόν.



.. _unordered-list:

Unordered Lists
-----------------

Οι *λίστες χωρίς σειρά* χρησιμοποιούνται όταν δεν έχει σημασία η σειρά των αντικειμένων. Θέλουμε απλά να καταδείξουμε κάποια στοιχεία που πιθανώς δε σχετίζονται μεταξύ τους ή σχετίζονται χαλαρά ή γενικότερα η σειρά δεν έχει σημασία. Στην αγγλική ορολογία έχει επικρατήσει επίσης και ο όρος *bulleted* για τις συγκεκριμένες λίστες από τη χαρακτηριστική κουκκίδα (bullet) που προηγείται πριν από κάθε στοιχείο της λίστας.

Τα αντικείμενα μίας unordered λίστας εισάγονται με κάποιο από τα σύμβολα ``-``, ``+``, ``*``. Δεν έχει σημασία ποιό θα επιλέξετε, ούτε αν θα τα συνδυάζετε. 

.. tip::
   Μην κάνετε χωρίς λόγο αλλαγές στα σύμβολα. Επιλέξτε ένα και τηρείστε το. Αυτό θα κάνει τον κώδικά σας πιο ευανάγνωστο. Αλλάξτε σύμβολα (και πάλι, δεν είναι υποχρεωτικό) όταν εισάγετε ένθετες λίστες, για να ξεχωρίζουν.

Ας δούμε ένα παράδειγμα::
    
  Αυτή είναι μία τυπική παράγραφος (δεν είναι μέρος της λίστας).

  - Πρώτο αντικείμενο μίας unordered λίστας

  - Δεύτερο αντικείμενο

  - Τρίτο αντικείμενο

  Αυτή είναι μία τυπική παράγραφος (δεν είναι μέρος της λίστας).

-----

*Αποτέλεσμα*:

Αυτή είναι μία τυπική παράγραφος (δεν είναι μέρος της λίστας).

- Πρώτο αντικείμενο μίας unordered λίστας

- Δεύτερο αντικείμενο

- Τρίτο αντικείμενο

Αυτή είναι μία τυπική παράγραφος (δεν είναι μέρος της λίστας).

-----

Ordered Lists
-----------------

Οι *αριθμημένες λίστες* χρησιμοποιούνται όταν Θέλουμε να αναδείξουμε κάποια στοιχεία για τα οποία η σειρά εμφάνισης έχει σημασία (όπως π.χ. τα βήματα μίας διαδικασίας). Στην αγγλική ορολογία οι ordered λίστες ονομάζονται και *numbered* γιατί αντί κουκίδας πριν τα αντικείμενα (όπως στις unordered), εμφανίζεται αρίθμηση.

Η σήμανση των αντικειμένων μίας αριθμημένης λίστας γίνεται με έναν αριθμό με τελεία (ενδείκτης) και ένα κενό. Μετά το κενό ακολουθεί το περιεχόμενο. Μπορείτε να χρησιμοποιήσετε κάποιο από τα παρακάτω συτήματα αρίθμησης:

- Αραβική αρίθμηση (arabic numerals) 1, 2, 3 ... (χωρίς άνω όριο)
- Αλφαβητική αρίθμηση, πεζά a, b, c, ... z (αγγλικό αλφάβητο)
- Αλφαβητική αρίθμηση, κεφαλαία A, B, C, ... Z (αγγλικό αλφάβητο)
- Ρωμαική αρίθμηση, πεζά i, ii, iii, ... mmmmcmxcix (αγγλικό αλφάβητο, άνω όριο 4999)
- Ρωμαική αρίθμηση, κεφαλαία Ι, ΙΙ, ΙΙΙ, ... MMMMCMXCIX (όπως παραπάνω)

Διευκρινίζεται ότι την αρίθμηση τη συντηρούμε εμείς, εμείς δηλαδή φροντίζουμε ώστε μπροστά από το κάθε item να υπάρχει ο κατάλληλος αριθμός. Αν θέλετε αυτόματη αρίθμηση, αντί κάποιου αριθμητικού βάλτε το σύμβολο ``#.`` (μην ξεχνάτε την τελεία). Θα αναλάβει η reST να αριθμεί αυτόματα τα αντικείμενα.

Επίσης μπορείτε να μορφοποίησετε την αρίθμηση, αντί της τελείας, με παρενθέσεις ``()`` ή με μόνο δεξιά παρένθεση ``)`` δηλαδή στη μορφή, π.χ. ``#)`` ή ``(ii)`` κ.λπ. Τονίζεται ότι αυτές οι μορφοποιήσεις δε χρειάζονται τελεία.

Ας δούμε ένα παράδειγμα::

  Αυτή είναι μία τυπική παράγραφος (δεν είναι μέρος της λίστας).

  1. Πρώτο αντικείμενο μίας ordered λίστας

  2. Δεύτερο αντικείμενο

  3. Τρίτο αντικείμενο

  Αυτή είναι μία τυπική παράγραφος (δεν είναι μέρος της λίστας).

-----

*Αποτέλεσμα*:

Αυτή είναι μία τυπική παράγραφος (δεν είναι μέρος της λίστας).

1. Πρώτο αντικείμενο μίας ordered λίστας

2. Δεύτερο αντικείμενο

3. Τρίτο αντικείμενο

Αυτή είναι μία τυπική παράγραφος (δεν είναι μέρος της λίστας).

-----

Definition Lists
-------------------

Οι *λίστες ορισμών* χρησιμοποιούνται όταν τα αντικείμενα που θέλουμε να αναδείξουμε είναι κάποιες διευκρινήσεις ή οι ορισμοί κάποιων όρων. Παραδείγματα είναι όταν θέλουμε να περιγράψουμε τα βήματα μίας διαδικασίας ή να δημιουργήσουμε ένα επεξηγηματικό λεξικό όρων.

Ένα αντικείμενο μίας λίστας ορισμών αποτελείται από έναν όρο και έναν ορισμό. Πρώτα γράφουμε τον όρο (χωρίς καμία εσοχή ως προς το τρέχον κείμενο) και στην επόμενη γραμμή ή μετά από μία κενή γραμμή (προαιρετικά), τον ορισμό. Σε κάθε περίπτωση ο ορισμός πρέπει να ξεκινάει με ένα **τουλάχιστο** κενό εσοχή, σε σχέση με τον όρο (δες το παράδειγμα που ακολουθεί).

Μετά τον όρο μπορούμε (προαιρετικά) να εισάγουμε και επιπλέον *ταξινομητές* (identifiers), αν θέλουμε να προσθέσουμε και επιπλέον όρους. Αυτό γίνεται εισάγωντας το σύμβολο ``:`` μετά τον όρο. Συγκεκριμένα ακολουθθούμε τη σύνταξη: *όρος*, *κενό*, *άνω κάτω τελεία*, *κενό* *ταξινομητής*. Με τον ίδιο τρόπο μπορούμε να εισάγουμε και επιπλέον ταξινομητές (δες το παράδειγμα που ακολουθεί).

Κενές γραμμές πριν και μετά τη λίστα, είναι υποχρεωτικές. Δεν είναι υποχρεωτικές μεταξύ των αντικειμένων της λίστας.

Ένα αντικείμενο της λίστας μπορεί να εκτείνεται σε περισσότερες από μία παραγράφους ή/και να περιλαμβάνει και άλλες λίστες. Οι μόνοι περιορισμοί είναι η τήρηση των εσοχών και οι κανόνες εισαγωγής της αντίστοιχης λίστας. Το σημείο στο οποίο ξεκινάει το περιεχόμενο του πρώτου αντικειμένου, καθορίζει τις μετέπειτα στοιχίσεις.

Ακολουθεί ένα παράδειγμα::

  Πρώτος όρος
    Παράγραφος με την επεξήγηση του όρου.

  Δεύτερος όρος
    Παράγραφος με την επεξήγηση του όρου.

    Η επεξήγηση μπορεί να επεκτείνεται και σε άλλες παραγράφους.

  Ερμηνεία : *Γραμματική*
    Λεκτική σημασία, το τι σημαίνει μία λέξη. Προσωπική εκτίμηση
    γεγονότων, υποκειμενική ανάγνωση δεδομένων και εξαγωγή
    συμπερασμάτων

  Ερμηνεία : *Γενικά* : *Τέχνες*
    Καλλιτεχνική απόδοση.

-----

*Αποτέλεσμα*:

Πρώτος όρος
  Παράγραφος με την επεξήγηση του όρου.

Δεύτερος όρος
  Παράγραφος με την επεξήγηση του όρου.

  Η επεξήγηση μπορεί να επεκτείνεται και σε άλλες παραγράφους.

Ερμηνεία : *Γραμματική*
  Λεκτική σημασία, το τι σημαίνει μία λέξη. Προσωπική εκτίμηση
  γεγονότων, υποκειμενική ανάγνωση δεδομένων και εξαγωγή συμπερασμάτων

Ερμηνεία : *Γενικά* : *Τέχνες*
  Καλλιτεχνική απόδοση.

-----

Παραδείγματα
--------------

Στη συνέχεια ακολουθεί ένα αναλυτικό και σύνθετο παράδειγμα λίστας. Μπορείτε να αντιγράψετε τον κώδικα και να τον επεξεργαστείτε μόνοι σας.

.. code-block:: none

  Αυτή είναι μία συνηθισμένη παράγραφος που τη γράφουμε εδώ για 
  λόγους παρουσίασης. Αμέσως μετά ακολουθεί μία σύνθετη λίστα.

  #. Η βασική λίστα ακολουθεί αυτόματη αρίθμηση (με το σύμβολο ``#.``)

  #. Αυτό είναι το δεύτερο αντικείμενο της λίστας. Περιλαμβάνει μία
     ενσωματωμένη λίστα με κουκίδες.

     + Ένα

     + Δύο

     + Τρία

  #. Αυτό είναι το τρίτο αντικείμενο της αρχικής λίστας.
     Αναπτύσσεται σε τρεις παραγράφους από τις οπόιες η δεύτερη
     περιέχει και μία λίστα ορισμών.

     Αυτή είναι η δεύτερη παράγραφος του τρίτου αντικειμένου. Εδώ
     θα ενσωματώσουμε και μία λίστα ορισμών

     Όρος πρώτος
      Η επεξήγηση του πρώτου όρου.

     Όρος δεύτερος : με έναν προσδιοριστή
      Η επεξήγηση του δεύτερου όρου.

     Όρος τρίτος : με έναν προσδιοριστή : και έναν ακόμη
      Η επεξήγηση του τρίτου όρου.

    Αυτή είναι η τρίτη παράγραφος του τρίτου αντικειμένου.

  #. Αυτό είναι το τέταρτο αντικείμενο της αρχικής λίστας.
     Περιλαμβάνει τρεις ενσωματωμένες (nested) λίστες. Παρατηρήστε
     τη διάρθρωση στον κώδικα, παράλληλα με το αποτέλεσμα (φαίνεται
     στη συνέχεια).

     * Ένα.

     * Δύο. Εδώ εισάγουμε μία ακόμη αριθμητική λίστα.

       (I) One.

       (II) Two. Εδώ εισάγουμε και μία λίστα ορισμών

            Όρος πρώτος
             Η επεξήγηση του πρώτου όρου.

            Όρος δεύτερος : με έναν προσδιοριστή
             Η επεξήγηση του δεύτερου όρου. Εδώ θα εισάγουμε
             επιπλέον και έναν πίνακα.

              =====  =====  ======
                 Inputs     Output
              ------------  ------
                A      B    A or B
              =====  =====  ======
              False  False  False
              True   False  True
              False  True   True
              True   True   True
              =====  =====  ======

            Όρος τρίτος : με έναν προσδιοριστή : και έναν ακόμη
             Η επεξήγηση του τρίτου όρου.

       (III) Three.

     * Τρία.

   #. Αυτό είναι το πέμπτο και τελευταίο αντικείμενο της αρχικής
      λίστας. Ελπίζουμε να καταλάβατε το πως προσθέτουμε αυθαίρετα
      υλικό. Πάντα να προσέχετε τις στοιχίσεις.

   Αυτή είναι μία συνηθισμένη παράγραφος που τη γράφουμε εδώ για να
   δείξουμε πως συνεχίζεται το τρέχον κείμενο μετά από μία λίστα.

-------

*Αποτέλεσμα*:

Αυτή είναι μία συνηθισμένη παράγραφος που τη γράφουμε εδώ για λόγους παρουσίασης. Αμέσως μετά ακολουθεί μία σύνθετη λίστα.

#. Η βασική λίστα ακολουθεί αυτόματη αρίθμηση (με το σύμβολο ``#.``)

#. Αυτό είναι το δεύτερο αντικείμενο της λίστας. Περιλαμβάνει μία ενσωματωμένη λίστα με
   κουκίδες.

   + Ένα

   + Δύο

   + Τρία

#. Αυτό είναι το τρίτο αντικείμενο της αρχικής λίστας. Αναπτύσσεται σε τρεις παραγράφους από
   τις οπόιες η δεύτερη περιέχει και μία λίστα ορισμών.

   Αυτή είναι η δεύτερη παράγραφος του τρίτου αντικειμένου. Εδώ θα ενσωματώσουμε και μία λίστα ορισμών

   Όρος πρώτος
     Η επεξήγηση του πρώτου όρου.

   Όρος δεύτερος : με έναν προσδιοριστή
     Η επεξήγηση του δεύτερου όρου.

   Όρος τρίτος : με έναν προσδιοριστή : και έναν ακόμη
     Η επεξήγηση του τρίτου όρου.

   Αυτή είναι η τρίτη παράγραφος του τρίτου αντικειμένου.

#. Αυτό είναι το τέταρτο αντικείμενο της αρχικής λίστας. Περιλαμβάνει τρεις ενσωματωμένες (nested)
   λίστες. Παρατηρήστε τη διάρθρωση στον κώδικα, παράλληλα με το αποτέλεσμα (φαίνεται στη συνέχεια).
   
   * Ένα.

   * Δύο. Εδώ εισάγουμε μία ακόμη αριθμητική λίστα.
     
     (I) One.
     
     (II) Two. Εδώ εισάγουμε και μία λίστα ορισμών
         
          Όρος πρώτος
            Η επεξήγηση του πρώτου όρου.

          Όρος δεύτερος : με έναν προσδιοριστή
            Η επεξήγηση του δεύτερου όρου. Εδώ θα εισάγουμε επιπλέον και έναν πίνακα.

            =====  =====  ======
               Inputs     Output
            ------------  ------
              A      B    A or B
            =====  =====  ======
            False  False  False
            True   False  True
            False  True   True
            True   True   True
            =====  =====  ======

          Όρος τρίτος : με έναν προσδιοριστή : και έναν ακόμη
            Η επεξήγηση του τρίτου όρου.

     (III) Three.

   * Τρία.
     
#. Αυτό είναι το πέμπτο και τελευταίο αντικείμενο της αρχικής λίστας. Ελπίζουμε να καταλάβατε 
   το πως προσθέτουμε αυθαίρετα υλικό. Πάντα να προσέχετε τις στοιχίσεις.

Αυτή είναι μία συνηθισμένη παράγραφος που τη γράφουμε εδώ για να δείξουμε πως συνεχίζεται το τρέχον κείμενο μετά από μία λίστα.

-------

.. important::
  Αν αντιμετωπίσετε προβλήματα στην επεξεργασία ή τα αποτελέσματα δεν είναι τα αναμενόμενα, ελέγξτε καταρχάς τις στοιχίσεις (εσοχές). Ακόμη και ένα space να έχετε κάνει λάθος, λάθος αποτέλεσμα θα πάρετε. Αν συνεχίζετε να έχετε πρόβλημα, προσπαθήστε να αφήνετε ή όχι κενές γραμμές μεταξύ των αντικειμένων. Αν και πάλι έχετε πρόβλημα, αντιγράψτε τον κώδικα μίας λειτουργικής λίστας (όπως η παραπάνω), ελέγξτε ότι λειτουργεί και σε εσάς και στη συνέχεια προσαρμόστε τη στις ανάγκες σας. Το επόμενο βήμα (αποτυχίας) σημαίνει να ψάξετε για σχετική βοήθεια στο δίκτυο.

