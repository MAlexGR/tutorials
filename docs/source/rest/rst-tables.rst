Tables
========

Οι πίνακες είναι ένα άλλο στοιχείο τυπογραφίας που υποστηρίζεται εγγενώς από τη reST. Οι πίνακες είναι ένας εύκολος και οπτικά μοναδικός, τρόπος να παρουσιάσουμε κάποια στοιχεία σε ένα έγγραφο. :literal:`..\ `

Ένας πίνακας αναπτύσσεται σε γραμμές (rows) και στήλες (columns). Τα σημεία τομής των στηλών και γραμμών λέγονται κελιά (cells). Συνήθως (αν και δεν είναι υποχρεωτικό), στα κελιά της πρώτης γραμμής ενός πίνακα γράφουμε ειδικούς τίτλους (headings), οι οποίοι περιγράφουν τι περιέχεται στις αντίστοιχες στήλες. Πιο σπάνια, τίτλοι μπορεί να περιέχονται και στην πρώτη στήλη ενός πίνακα, εξαρτάται από τη μορφή που θέλουμε να δώσουμε.

Συνήθως και αν απαιτηθεί, τα κελιά ενός πίνακα προσδιορίζονται με ένα ζευγάρι αριθμών. Ο πρώτος αναφέρεται στη γραμμή και ο δεύτερος στη στήλη που ανήκει το κελί. Για παράδειγμα, όταν μιλάμε για το κελί (3,2) αναφερόμαστε στο κελί που σχηματίζεται από την τομή της τρίτης γραμμής και δεύτερης στήλης του πίνακα.

Στη reST μπορούμε να δημιουργήσουμε πίνακες με δύο διαφορετικούς τρόπους, ο καθένας από τους οποίους προσφέρει επιπλέον επιλογές. Πιο συγκεκριμένα, η reST αναγνωρίζει:

Markup Tables
 Είναι πίνακες που τους κατασκευάζουμε εμείς εξολοκλήρου, με σημάνσεις. Μπορούμε να εισάγουμε πίνακες με δύο διαφορετικούς τρόπους markup ή με τη βοήθεια κατάλληλων οδηγιών (:ref:`directives`). Πιο συγκεκριμένα μπορούμε να εισάγουμε πίνακες:

 - :ref:`Απλούς <rst-simple-table-ref>` με markup (simple tables).
 - :ref:`Πλέγματος <rst-grid-table-ref>` με markup (grid tables).
 - Με την οδηγία :ref:`tabularcolumn <rst-tabularcolumn-ref>`.
 - Με την οδηγία :ref:`table <rst-table-directive-ref>`.
 - Με την οδηγία :ref:`csv-table <rst-csv-table-ref>`.
 - Με την οδηγία :ref:`list-table <rst-list-table-ref>`.

Κάθε μία από τις παραπάνω μεθόδους προσφέρει πλεονεκτήματα αλλά έχει και μειονεκτήματα. Το τι θα επιλέξετε εξαρτάται από τις ανάγκες σας.

Όπως και με τα υπόλοιπα στοιχεία κειμένου (body elements), οι πίνακες θα πρέπει να διαχωρίζονται από το τρέχον κείμενο με κενές γραμμές (πριν και μετά). Η αριστερή άκρη ενός πίνακα (αρχική εσοχή) θα πρέπει να είναι ευθυγραμμισμένη με την αριστερή άκρη του προηγούμενου μπλοκ κειμένου. Άρα αν μιλάμε για έναν πίνακα που θέλουμε να εισάγουμε στο βασικό τρέχον κείμενο (κυρίως σώμα κειμένου), δεν πρέπει να έχει αριστερά εσοχή. Αν δημιουργήσετε εσοχή έστω και ενός κενού, θα μεταφραστεί (και θα εμφανιστεί) σαν block quote.

Μπορείτε να φανταστείτε ένα κελί του πίνακα σαν ένα μίνι έγγραφο. Τα άνω και κάτω όρια του κελιού λειτουργούν σαν κενές διαχωριστικές γραμμές, όταν θα γίνει η επεξεργασία του πίνακα, τα περιεχόμενα των κελιών θα έχουν κενό χώρο πάνω και κάτω. Μέσα στα κελιά μπορούμε να προσθέσουμε κανένα ή διάφορα στοιχεία κειμένου, αλλά όχι αυθαίρετα. Το τι υλικό μπορούμε να προσθέσουμε και πως θα το διαχειριστούμε, εξαρτάται από την μέθοδο εισαγωγής πίνακα που θα επιλέξουμε. Μέσα στα κελιά, αν πριν ή/και μετά το περιεχόμενο υπάρχουν κενά, αυτά θα αγνοηθούν στην επεξεργασία.

Αυτές είναι γενικά οι λεπτομέρειες που θα πρέπει να έχετε υπόψη σας για τους πίνακες. Ας δούμε τα διάφορα είδη πινάκων αναλυτικά.




.. _rst-simple-table-ref:

Simple Tables
--------------

Οι απλοί πίνακες είναι οι σχετικά πιο εύκολοι στην κατασκευή αλλά έχουν περιορισμούς. Προτιμώνται για απλές πινακοειδείς αναπαραστάσεις δεδομένων. Ας δούμε άμεσα ένα απλό παράδειγμα::

   ==========  ==========  ==========
      A           B           Γ
   ==========  ==========  ==========
   κελί (1,1)  κελί (1,2)  κελί (1,3)  
   κελί (2,1)  κελί (2,2)  κελί (2,3)
   κελί (3,1)  κελί (3,2)  κελί (3,3)
   ==========  ==========  ==========

-----

*Αποτέλεσμα*

==========  ==========  ==========
    A           B           Γ
==========  ==========  ==========
κελί (1,1)  κελί (1,2)  κελί (1,3)  
κελί (2,1)  κελί (2,2)  κελί (2,3)
κελί (3,1)  κελί (3,2)  κελί (3,3)
==========  ==========  ==========

-----

Όπως βλέπετε πρέπει εμείς να σχηματίσουμε τον πίνακα, ακόμη και τα περιγράμματά του. Xρησιμοποιούμε το σύμβολο ``=`` για να σχηματίσουμε τα άνω και κάτω περιγράμματα του πίνακα και, προαιρετικά, για να διαχωρίσουμε μία γραμμή επικεφαλίδων (headers), από το κυρίως σώμα του πίνακα.

Μπορούμε να χρησιμοποιήσουμε το σύμβολο ``-`` (παύλα, hyphen) για να υποδείξουμε επέκταση στηλών *σε μία γραμμή* (column span). Ας τροποιήσουμε το παραπάνω παράδειγμα για να δούμε το αποτέλεσμα::

   ==========  ==========  ==========
   Απλή Στήλη  Η επέκταση των στηλών
               γίνεται μόνο σε αυτή
               τη γραμμή
   ----------  ----------------------
     A           B           Γ
   ==========  ==========  ==========
   κελί (1,1)  κελί (1,2)  κελί (1,3)
   κελί (2,1)  κελί (2,2)  κελί (2,3)
   κελί (3,1)  κελί (3,2)  κελί (3,3)
   ----------  ----------  ----------
   ==========  ==========  ==========

-----

*Αποτέλεσμα*

==========  ==========  ==========
Απλή Στήλη   Η επέκταση των στηλών
             γίνεται μόνο σε αυτή
             τη γραμμή
----------  ----------------------
    A           B           Γ
==========  ==========  ==========
κελί (1,1)  κελί (1,2)  κελί (1,3)
κελί (2,1)  κελί (2,2)  κελί (2,3)
κελί (3,1)  κελί (3,2)  κελί (3,3)
----------  ----------  ----------
==========  ==========  ==========

-----

Σημειώστε ότι τα ``-`` πρέπει να εκτείνονται σε όλο το εύρος της γραμμής που τα χρησιμοποιούμε (δεν μπορούμε να εισάγουμε παύλες μόνο για κάποιες στήλες). Τον ίδιο χαρακτήρα μπορούμε να τον χρησιμοποιήσουμε για να υποδείξουμε σκόπιμη εμφάνιση γραμμής. Για να το καταλάβετε παρατηρήσετε τα δύο παραδείγματα. Στο τελευταίο, έχουμε σκόπιμα εισάγει ``-`` μετά την τελευταία γραμμή του πίνακα. Το αποτέλεσμα δείχνει μία οριζόντια διαχωριστική γραμμή, μετά την τελευταία γραμμή του πίνακα. Στο προηγούμενο παράδειγμα δεν ισχύει κάτι τέτοιο.

Ειδικότερα, λάβετε υπόψη τις εξής παρατηρήσεις:

1. Η πρώτη γραμμή κάθε πίνακα ξεκινάει πάντα με σύμβολα ``=``. Δημιουργώντας
   ομάδες με ``=`` οριοθετούμε στήλες. Όσες ομάδες ``=`` δημιουργήσουμε,
   τόσες στήλες θα έχει ο πίνακας.
   
   Μεταξύ των ομάδων ``=`` (στήλες) πρέπει να υπάρχει τουλάχιστο ένα κενό (προτείνεται τουλάχιστο δύο ή περισσότερα) για να είναι εμφανή τα όρια των στηλών.

   Ένας πίνακας πρέπει να έχει τουλάχιστο δύο στήλες. Αν έχει μία, η σήμανση με τα ``=`` θα ερμηνευτεί σαν τίτλος ενότητας (στο αποτέλεσμα δε θα δείτε πίνακα αλλά έναν τίτλο).

   Το κάτω όριο του πίνακα σχηματίζεται με ένα ακριβώς ίδιο σύνολο ομάδων ``=``,
   όπως η πρώτη γραμμή.

2. Μπορούμε να εισάγουμε επικεφαλίδες στηλών (headers) οι οποίοι πρέπει να
   διαχωρίζονται από το υπόλοιπο σώμα, με όμοιο σύνολο ομάδων με ``=`` (header row seperator). Μετά τον seperator δεν πρέπει να ακολουθεί κενή γραμμή αλλιώς η reST θα το εκλάβει σαν το κάτω όριο του πίνακα.

3. Στο κυρίως σώμα του πίνακα, κάθε γραμμή κειμένου ξεκινάει μία νέα γραμμή
   πίνακα (row). Εξαίρεση είναι όταν υπάρχει κενό κελί στην πρώτη στήλη οπότε η γραμμή κειμένου εκλαμβάνεται σαν συνέχεια κάποιας άλλης γραμμής και το πιο πιθανό είναι ότι θα γίνει λάθος ερμηνεία από τη reST. Αυτό είναι εγγενές πρόβλημα των απλών πινάκων. Γενικά υπάρχουν δύο περιορισμοί για τα κελιά της πρώτης στήλης:

   - Δεν μπορεί να είναι κενά (εκτός αν κάνουμε κάποια τρικ, δες τη συμβουλή
     παρακάτω).
   - Μπορούν να περιέχουν μόνο μία γραμμή κειμένου, όχι άλλες παραγράφους,
     όχι άλλο περιεχόμενο.

   .. tip::
      
      Μπορούμε να έχουμε κενά κελιά οπουδήποτε στον πίνακα, εκτός από τα κελιά της πρώτης στήλης. Αν θέλετε σκόπιμα κενό κελί στην πρώτη στήλη, κάντε κάτι από τα παρακάτω
      
      - Χρησιμοποιήστε ένα κενό σχόλιο με ``..`` (φωνητική περιγραφή: τελεία
        τελεία κενό). Θα αγνοηθεί στην επεξεργασία (δες ΣΧΟΛΙΑ).
      - Αποδεσμεύστε έναν κενό χαρακτήρα με backslash ``\`` (φωνητική
        περιγραφή: backslash κενό). Ο συγκεκριμένος χαρακτήρας είναι χαρακτήρας διαφυγής για τον κενό χαρακτήρα (δες ΧΑΡΑΚΤΗΡΕΣ ΔΙΑΦΥΓΗΣ)
   
4. Επιτρέπεονται κενές γραμμές μέσα σε έναν πίνακα, με τις εξής
   ιδιαιτερότητες. Κενές γραμμές μεταξύ γραμμών πίνακα (rows) θα αγνοηθούν στην επεξεργασία. Κενές γραμμές μέσα σε κελιά με εκτεταμένο περιεχόμενο, είναι υποχρεωτικές για να διαχωρίζουν το περιεχόμενο (παραγράφους, άλλα στοιχεία κειμένου κ.λπ.). Ισχύει ο περιορισμός για τα κελιά της πρώτης στήλης (δες παρατήρηση 3).

5. Η τελευταία (δεξιά) στήλη ενός πίνακα, δεν έχει περιορισμούς. Μπορείτε να
   συνεχίσετε να γράφετε και πέρα από τα όρια των ``=``. Ωστόσο, συνιστάται να δημιουργείτε αρκετά μεγάλα περιγράμματα ώστε να περιέχουν ολόκληρο το κείμενο. Να γράφετε κείμενο μόνο μέχρι τα όρια των περιγραμμάτων τους, για όλες τις στήλες (ακόμη και τη δεξιά)

Ας δούμε όλες τις παραπάνω παρατηρήσεις μέσα σε ένα εκτεταμένο παράδειγμα, απλού πίνακα::   

   ===============  ============================  ========================
   Πρώτη Στήλη      Δεύτερη Στήλη                 Τρίτη Στήλη
   ===============  ============================  ========================
   Πρώτη στήλη ...  Στην πρώτη γραμμή σχηματίστε  Μεταξύ των ομάδων με 
                    ομάδες συμβόλων ``=``, για    ``=`` να αφήνετε πάντα 
                    να οριοθετήστε τις στήλες.    τουλάχιστο δύο κενά.
                                                  Έτσι θα ξέρει η reST τα
                    Οι ίδιες ακριβώς ομάδες       όρια των στηλών
                    πρέπει να υπάρχουν και στο    (παρατήρηση 1).
                    τέλος του πίνακα. Αν υπάρχει  
                    διαφορά έστω και σε ένα
                    ``=``, θα αναδυθεί λάθος
                    (παρατήρηση 1).

   ... όχι κενά,    Αν θέλετε επικεφαλίδες στην   Μπορείτε να αφήσετε κενά
                    πρώτη γραμμή του πίνακα       κελιά, οπουδήποτε σε έναν
                    (row), θα πρέπει να τις       πίνακα, εκτός από τα
                    διαχωρίσετε και πάλι με τις   κελιά της πρώτης στήλης.
                    ίδιες ομάδες ``=``            
                    (παρατήρηση 2).               Αν αφήστε κενό ένα κελί
                                                  πρώτης στήλης, δε θα 
                                                  γίνει επεξεργασία του
                                                  πίνακα (παρατήρηση 3).

   μόνο μία γραμμή  Αν θέλετε σκόπιμα κενό κελί   Επίσης τα κελιά της πρώτης
                    στην πρώτη στήλη, κάντε       στήλης δεν μπορεί να
                    κάτι από τα επόμενα:          εκτείνονται σε περισσότερες
                                                  από μία γραμμές. Άρα σε αυτά
                    - εισάγετε ένα κενό σχόλιο    δεν μπορούμε να εισάγουμε
                      με ``..``                   επιπλέον περιεχόμενο
                    - Εισάγετε ένα κενό με        (παρατήρηση 3).
                      αποδέσμευση (escape).
                      Χρησιμοποιήστε το 
                      χαρακτήρα ``\``
                      (backslash και κενό, 
                      δες το τελευταίο κελί
                      της πρώτης στήλης, αυτού 
                      του πίνακα, στον κώδικα)

                    (παρατήρηση 3)

   (παρατήρηση 3)   Μπορείτε να εισάγετε κενές    Οι κενές γραμμές όμως 
                    γραμμές μεταξύ των γραμμών    υποχρεωτκές όταν θέλετε
                    του πίνακα (rows). Αυτές θα   να προσθέσετε επιπλέον 
                    αγνοηθούν στην επεξεργασία    περιεχόμενο σε ένα κελί.
                    (βοηθάνε μόνο εσάς όταν       Σε αυτή την περίπτωση 
                    σχηματίζετε τον πίνακα, όπως  πρέπει να αφήνετε μία 
                    σε αυτό το παράδειγμα)        κενή γραμμή για κάθε
                                                  στοιχείο κειμένου που 
                    (παρατήρηση 4)                προσθέτετε.

                                                  Όπως εδώ, προσθέτουμε
                                                  μία δεύτερη παράγραφο και
                                                  μία λίστα

                                                  - ένα
                                                  - δύο
                                                  - τρία

                                                  (παρατήρηση 4)

   \                Η δεξιά στήλη ενός πίνακα     ... μπορείτε δηλαδή να
                    και μόνο αυτή, δεν            συνεχίσετε να γράφετε κείμενο 
                    περιορίζεται από τα όρια του  και πέρα από τα όρια του
                    πίνακα (συνέχεια δεξιά)...    πίνακα (δες τον κώδικα).
                                                  Παρόλα αυτά συνιστάται να
                                                  περιορίζετε και το
                                                  περιεχόμενο της δεξιάς
                                                  στήλης στα περιθώρια.
                                                  Αν χρειαστεί, ρυθμίστε
                                                  κατάλληλα τα όρια των
                                                  στηλών (παρατήρηση 5)
   ===============  ============================  ========================

-----

*Αποτέλεσμα*

===============  ============================  ========================
Πρώτη Στήλη      Δεύτερη Στήλη                 Τρίτη Στήλη
===============  ============================  ========================
Πρώτη στήλη ...  Στην πρώτη γραμμή σχηματίστε  Μεταξύ των ομάδων με 
                 ομάδες συμβόλων ``=``, για    ``=`` να αφήνετε πάντα 
                 να οριοθετήστε τις στήλες.    τουλάχιστο δύο κενά.
                                               Έτσι θα ξέρει η reST τα
                 Οι ίδιες ακριβώς ομάδες       όρια των στηλών
                 πρέπει να υπάρχουν και στο    (παρατήρηση 1).
                 τέλος του πίνακα. Αν υπάρχει  
                 διαφορά έστω και σε ένα
                 ``=``, θα αναδυθεί λάθος
                 (παρατήρηση 1).

... όχι κενά,    Αν θέλετε επικεφαλίδες στην   Μπορείτε να αφήσετε κενά
                 πρώτη γραμμή του πίνακα       κελιά, οπουδήποτε σε έναν
                 (row), θα πρέπει να τις       πίνακα, εκτός από τα
                 διαχωρίσετε και πάλι με τις   κελιά της πρώτης στήλης.
                 ίδιες ομάδες ``=``            
                 (παρατήρηση 2).               Αν αφήστε κενό ένα κελί
                                               πρώτης στήλης, δε θα 
                                               γίνει επεξεργασία του
                                               πίνακα (παρατήρηση 3).

μόνο μία γραμμή  Αν θέλετε σκόπιμα κενό κελί   Επίσης τα κελιά της πρώτης
                 στην πρώτη στήλη, κάντε       στήλης δεν μπορεί να
                 κάτι από τα επόμενα:          εκτείνονται σε περισσότερες
                                               από μία γραμμές. Άρα σε αυτά
                 - εισάγετε ένα κενό σχόλιο    δεν μπορούμε να εισάγουμε
                   με ``..``                   επιπλέον περιεχόμενο
                 - Εισάγετε ένα κενό με        (παρατήρηση 3).
                   αποδέσμευση (escape).
                   Χρησιμοποιήστε το 
                   χαρακτήρα ``\``
                   (backslash και κενό, 
                   δες το τελευταίο κελί
                   της πρώτης στήλης, αυτού 
                   του πίνακα, στον κώδικα)

                 (παρατήρηση 3)

(παρατήρηση 3)   Μπορείτε να εισάγετε κενές    Οι κενές γραμμές όμως 
                 γραμμές μεταξύ των γραμμών    υποχρεωτκές όταν θέλετε
                 του πίνακα (rows). Αυτές θα   να προσθέσετε επιπλέον 
                 αγνοηθούν στην επεξεργασία    περιεχόμενο σε ένα κελί.
                 (βοηθάνε μόνο εσάς όταν       Σε αυτή την περίπτωση 
                 σχηματίζετε τον πίνακα, όπως  πρέπει να αφήνετε μία 
                 σε αυτό το παράδειγμα)        κενή γραμμή για κάθε
                                               στοιχείο κειμένου που 
                 (παρατήρηση 4)                προσθέτετε.

                                               Όπως εδώ, προσθέτουμε
                                               μία δεύτερη παράγραφο και
                                               μία λίστα

                                               - ένα
                                               - δύο
                                               - τρία

                                               (παρατήρηση 4)

\                Η δεξιά στήλη ενός πίνακα     ... μπορείτε δηλαδή να
                                               συνεχίσετε να γράφετε κείμενο 
                 και μόνο αυτή, δεν            και πέρα από τα όρια του πίνακα
                 περιορίζεται από τα όρια του  (δες τον κώδικα). Παρόλα
                 πίνακα (συνέχεια δεξιά)...    αυτά συνιστάται να
                                               περιορίζετε και το
                                               περιεχόμενο της δεξιάς
                                               στήλης, στα περιθώρια.
                                               Αν χρειαστεί, ρυθμίστε
                                               κατάλληλα τα όρια των
                                               στηλών (παρατήρηση 5)
===============  ============================  ========================

-----




.. _rst-grid-table-ref:

Grid Tables
-------------

Οι πίνακες πλέγματος είναι, όπως και οι απλοί, μία "σχεδίαση" πίνακα με χαρακτήρες αλλά, σε αντίθεση με αυτούς, εδώ είναι πλήρεις αναπαραστάσεις. Προδιαγράφουμε κάθε λεπτομέρεια του πίνακα όπως τα περιγράμματα, τα διαχωριστικά των κελιών κ.λπ. Σε αυτή την περίπτωση όλο το περιεχόμενο είναι σαφώς τοποθετημένο στον πίνακα. Ας δούμε ένα παράδειγμα::

   +------------+-------------+------------+
   |      A     |      B      |     Γ      |
   +============+=============+============+
   | κελί (1,1) |  κελί (1,2) | κελί (1,3) | 
   +------------+-------------+------------+
   | κελί (2,1) | κελί (2,2)  | κελί (2,3) |
   +------------+-------------+------------+
   | κελί (3,1) | κελί (3,2)  | κελί (3,3) |
   +------------+-------------+------------+

-----

*Αποτέλεσμα*

+------------+-------------+------------+
|      A     |      B      |     Γ      |
+============+=============+============+
| κελί (1,1) |  κελί (1,2) | κελί (1,3) | 
+------------+-------------+------------+
| κελί (2,1) | κελί (2,2)  | κελί (2,3) |
+------------+-------------+------------+
| κελί (3,1) | κελί (3,2)  | κελί (3,3) |
+------------+-------------+------------+

-----

Όπως βλέπετε πρέπει εμείς να "ζωγραφίσουμε" όλο τον πίνακα, καθορίζοντας πλήρως όχι μόνο το περιεχόμενο αλλά και τα περιγράμματά του. Θυμηθείτε ότι στους απλούς πίνακες οριοθετούμε μόνο τις στήλες και στη συνέχεια ακολουθούμε κάποιους κανόνες.

Για να σχηματίσουμε τον πίνακα χρησιμοποιούμε τα σύμβολα ``-``, ``=``, ``|`` και ``+``. Τα ``-`` τα χρησιμοποιούμε για όλα τα περιγράμματα, τα ``+`` μόνο για τα σημεία τομής γραμμών/στηλών, τα ``|`` για να οριοθετούμε στήλες και τα ``=`` για να διαχωρίσουμε τις επικεφαλίδες των στηλών (προαιρετικά).

Λόγω του τρόπου κατασκευής τους, οι πίνακες πλέγματος επιτρέπουν την αυθαίρετη προσθήκη περιεχομένου (στοιχεία κειμένου) στα κελιά. Δεν παρουσιάζουν κανένα από τους περιορισμούς των απλών πινάκων όπως αυτούς για τα κελιά της πρώτης στήλης. Παρόλα αυτά και αυτό πιθανώς είναι εμφανές, η κατασκευή ακόμη και ενός απλού πίνακα πλέγματος, απαιτεί κάποιο βαθμό προσπάθειας, ο οποίος αυξάνεται όσο πιο πολύπλοκος γίνεται ο πίνακας.

Δεν υπάρχουν κάποιοι ιδιαίτεροι κανόνες για την κατασκευή αυτών των πινάκων. Τα βασικά σημεία που θέλουν προσοχή είναι:

- Το περιεχόμενο των κελιών πρέπει να έχει τουλάχιστο ένα κενό περιθώριο από τα
  όριά του (αριστερά -- δεξιά)
  
- Στη σπάνια περίπτωση που θα χρειαστεί να χρησιμοποιήσετε μία κάθετη μπάρα
  ``|``, μέσα σε κάποιο κελί και αυτή τύχει να βρίσκεται ακριβώς κάτω από μία όμοια για οριοθέτηση στήλης, η reST δε θα το καταλάβει. Απλά προσθέστε ή αφαιρέστε ένα κενό για να αλλάξετε αυτή την ευθυγράμμιση.

Ας δούμε ένα σύνθετο παράδειγμα πίνακα πλέγματος::

   +----------------------+--------------+---------------+-----------------+
   | Γραμμή επικεφαλίδων  | Επικεφaλίδα 2| Επικεφαλίδα 3 | Επικεφαλίδα 4   |
   |                      |              |               |                 |
   | Επικεφαλίδα 1        |              |               |                 |
   +======================+==============+===============+=================+
   | γραμμή 1, στήλη 1    | στήλη 2      | στήλη 3       | στήλη 4         |
   +----------------------+--------------+---------------+-----------------+
   | γραμμή 2             | Συγχώνευση κελιών σε στήλες                    |
   +----------------------+-------------------+----------------------------+
   | γραμμή 3             | Συγχώνευση κελιών | Ένα κελί μπορεί να         |
   |                      | σε γραμμές        | περιλαμβάνει και επιπλέον  |
   |                      |                   | υλικό όπως μία λίστα       |
   |                      |                   |                            |
   |                      |                   | - τα κελιά του πίνακα      |
   +----------------------+                   | - μπορούν να περιέχουν     |
   | γραμμή 4             |                   | - άλλα στοιχεία κειμένου   |
   +----------------------+-------------------+----------------------------+

-----

*Αποτέλεσμα*

+----------------------+--------------+---------------+-----------------+
| Γραμμή επικεφαλίδων  | Επικεφaλίδα 2| Επικεφαλίδα 3 | Επικεφαλίδα 4   |
|                      |              |               |                 |       
| Επικεφαλίδα 1        |              |               |                 |
+======================+==============+===============+=================+
| γραμμή 1, στήλη 1    | στήλη 2      | στήλη 3       | στήλη 4         |
+----------------------+--------------+---------------+-----------------+
| γραμμή 2             | Συγχώνευση κελιών σε στήλες                    |
+----------------------+-------------------+----------------------------+
| γραμμή 3             | Συγχώνευση κελιών | Ένα κελί μπορεί να         |
|                      | σε γραμμές        | περιλαμβάνει και επιπλέον  |
|                      |                   | υλικό όπως μία λίστα       |
|                      |                   |                            |
|                      |                   | - τα κελιά του πίνακα      |
+----------------------+                   | - μπορούν να περιέχουν     |
| γραμμή 4             |                   | - άλλα στοιχεία κειμένου   |
+----------------------+-------------------+----------------------------+

-----

Χρησιμοποιήστε έναν grid table όταν θέλετε σύνθετη σχεδίαση για τον πίνακά σας (συγχωνεύσεις κελιών). Κανένας από τους υπόλοιπους τρόπους δεν προσφέρει τόσες δυνατότητες ρύθμισης. Το αντίτιμο βέβαια είναι ο χρόνος και η προσπάθεια που θα απαιτηθεί.


.. _rst-table-directive-ref:

Οδηγία ``table``
---------------------
Η συγκεκριμένη οδηγία είναι πρακτικά ένας wrapper για τους πίνακες markup. Δεν εισάγει κάποια διαφορετική μορφή πίνακα, απλά συνδέει κάποιον πίνακα που δημιουργούμε με έναν τίτλο. Τα χαρακτηριστικά της οδηγίας είναι τα εξής:

:Μορφή: ``.. table::``

:Τύπος Οδηγίας: "table"

:Arguments: Δέχεται ένα προαιρετικό όρισμα (τον τίτλο του πίνακα).

:Options: Μπορεί να δεχτεί τα παρακάτω ορίσματα (λεπτομέρειες στη συνέχεια):

          - ``align`` Επιτρεπτές τιμές:
                    
            - "left"
            - "center"
            - "right"
         
          - ``widths`` Επιτρεπτές τιμές:

            - "auto"
            - "grid"
            - λίστα ακεραίων

          - ``width`` Επιτρεπτές τιμές:

            - μήκος (length) ή
            - ποσοστό (percentage) του μήκους της τρέχουσας γραμμής

          - Οι κοινές επιλογές (ΔΕΣ COMMON OPTIONS):

            - ``:name:``
            - ``:class:``

:Content: Μπορεί να περιέχει μόνο markup πίνακες

:Description: Χρησιμοποιείται για να συσχετίσει έναν πίνακα με έναν τίτλο.

Πιο αναλυτικά μπορεί να δεχτεί τα εξής options:

``align``
   Καθορίζει την οριζόντια θέση *του πίνακα* στη σελίδα. Έχει νόημα μόνο αν το option ``width`` είναι διαφορετικό του "100%". Οι τιμές "left", "center" και "right", ευθυγραμμίζουν τον πίνακα, αντίστοιχα, στην αριστερή πλευρά, στο κέντρο ή στη δεξιά πλευρά, της σελίδας.

``widths``
   Καθορίζει τα πλάτη *των στηλών* του πίνακα. Αν δε δοθεί τιμή, τα πλάτη καθορίζονται από τα αντίστοιχα πλάτη στο αρχείο εισόδου (σε χαρακτήρες).

   Χρησιμοποιήστε τις τιμές "auto" ή "grid" αν θέλετε να αναθέσετε τον προσδιορισμό των πλατών των στηλών, στο τελικό σύστημα που θα αναλάβει την παρουσίαση του κειμένου (LaTeX, HTML browser κ.λπ.).

   Χρησιμοποιήστε μία λίστα *ακέραιων* αριθμών για να καθορίσετε τα πλάτη των στηλών. Μπορείτε να καθορίσετε τα πλάτη είτε σαν ποσοστά του πλάτους του πίνακα, οπότε το άθροισμά των αριθμών πρέπει να είναι το 100% αυτού του πλάτους είτε αναλογικά μεταξύ τους (δεν έχει σημασία το πλάτος του πίνακα). Για παράδειγμα, σε έναν πίνακα τριών στηλών, αν ορίσετε πλάτη "20 30 50", τότε η πρώτη στήλη θα έχει πλάτος ίσο με το 10% του συνολικού πλάτους του πίνακα, η δεύτερη 30% και η τρίτη 50%. Αν ορίσετε τα πλάτη σε "15 10 30" τότε η πρώτη στήλη θα έχει πλάτος το μισό της τρίτης και η δεύτερη το ένα τρίτο της τρίτης. Οι αριθμοί μπορεί να διαχωρίζονται με κενά ή κόμμα.

``width``
   Καθορίζει το πλάτος του πίνακα, σε σχέση με το πλάτος της τρέχουσας γραμμής κειμένου (αν ορίσετε τον πίνακα στο κυρίως κείμενο, η γραμμή καταλαμβάνει όλη τη σελίδα, αν τον ορίσετε μέσα σε άλλο στοιχείο κειμένου όπως μία λίστα, το πλάτος της γραμμής είναι μικρότερο κ.ο.κ.).

   Παίρνει τιμές ένα απόλυτο μήκος (ΔΕΣ LENGTHS) ή ποσοστό του πλάτους *της τρέχουσας γραμμής κειμένου*. Αν δε δοθεί τιμή, ο πίνακας θα έχει πλάτος όσο και η γραμμή (100%). Σε αυτή την περίπτωση η επιλογή ``align`` δεν έχει νόημα.

Παράδειγμα::

   .. Σχόλια. Πλάτος στο 80% του πλάτους της τρέχουσας γραμμής.
      Στήλες με πλάτη 20%, 30% και 50% του πλάτους του πίνακα.
      Στοίχιση του πίνακα στο κέντρο της σελίδας. 

   .. table:: Ψώνια από super market
      :width: 80%
      :widths: 20 30 50
      :align: center

      ============  ================  ===========
      Κρεατικά      Γαλακτοκομικά     Λαχανικά
      ============  ================  ===========
      Κοτόπουλο     Γάλα              Μπρόκολο    
      Κιμάς         Γιούρτι           Κουνουπίδι
      ============  ================  ===========

-----

*Αποτέλεσμα*

.. Σχόλια: Πλάτος στο 80% του πλάτους της τρέχουσας γραμμής.
   Στήλες με πλάτη 20%, 30% και 50% του πλάτους του πίνακα.
   Στοίχιση του πίνακα στο κέντρο της σελίδας. 

.. table:: Ψώνια από super market
   :width: 80%
   :widths: 20 30 50
   :align: center

   ============  ================  ===========
   Κρεατικά      Γαλακτοκομικά     Λαχανικά
   ============  ================  ===========
   Κοτόπουλο     Γάλα              Μπρόκολο    
   Κιμάς         Γιούρτι           Κουνουπίδι
   ============  ================  ===========

-----
 
Χρησιμοποιήστε τη συγκεκριμένη οδηγία όταν θέλετε να κατασκευάσετε άναν απλό και σύντομο markup πίνακα, στον οποίο θέλετε να προσθέσετε και κάποιον τίτλο (caption).





.. _rst-tabularcolumn-ref:

Οδηγία ``tabularcolumn``
------------------------------

Οι πίνακες που έχουμε περιγράψει μέχρι τώρα, λειτουργούν απροβλημάτιστα όταν το αρχείο εξόδου είναι μία HTML σελίδα. Ο browser που διαθέτετε θα τους στοιχειοθετήσει χωρίς πρόβλημα. Προβλήματα όμως αρχίζουν να εμφανίζονται όταν θέλουμε να γίνει επεξεργασία του ".rst" αρχείου σε PDF οπότε θα γίνει ενδιάμεση επεξεργασία από κάποιον LaTeX writer. Σε μία τέτοια περίπτωση είναι δύσκολο ο writer να προσδιορίσει με ακρίβεια τα πλάτη των στηλών του πίνακα (λόγω του ιδιαίτερου τρόπου λειτουργίας της LaTeX). Σε τέτοιες περιπτώσεις (δηλαδή μόνο αν θέλετε επεξεργασία με LaTeX) μπορείτε να χρησιμοποιήσετε τη συγκεκριμένη οδηγία.

.. sidebar:: Sphinx addon

   Η συγκεκριμένη οδηγία εισάγεται από τη Sphinx (και όχι από τη reST, δες `Sphinx: tabularcolumn <https://www.sphinx-doc.org/en/master/usage/restructuredtext/directives.html#tables>`_) και συνεπώς δεν μπορείτε να τη χρησιμοποιήσετε εκτός αυτού του πλαισίου.

Η γενική μορφή εισαγωγής είναι :

``.. tabularcolumn:: column spec``

Οι *column spec* είναι προδιαγραφές που θέλουμε να έχουν οι στήλες και δίνονται στη μορφή ``|l|c|r|``. Μία τέτοια δήλωση σημαίνει έναν πίνακα τριών στηλών, στοιχισμένες αριστερά, στο κέντρο και δεξιά, αντίστοιχα. Φυσικά μετά τις προδιαγραφές θα πρέπει να ακολουθεί ο πραγματικός markup πίνακας που σχεδιάζουμε (θα πρέπει βέβαια να έχει τον ίδιο αριθμό στηλών).

Οι παραπάνω στήλες είναι nonbreakble δηλαδή κείμενο που περιλαμβάνεται σε οποιαδήποτε γραμμή, δεν αναδιπλώνεται (με απλά λόγια, είναι μόνο για σύντομο κείμενο που δεν εκτείνεται πέρα από τα όρια των στηλών). Αν θέλουμε αυτόματη αναδίπλωση γραμμών στα όρια των στηλών, μπορούμε να χρησιμοποιήσουμε μία σήμανση της μορφής "p{width}", όπου *p* σημαίνει μορφή παραγράφου (paragraph) και *width* είναι το πλάτος της παραγράφου εκφρασμένο σε οποιαδήποτε αποδεκτή μονάδα μέτρησης (π.χ. 20em ή 40px, δες :ref:`lengths`).

Γενικά μπορούμε να ορίσουμε τα πλάτη των στηλών με κάποιον από τους παρακάτω προσδιοριστές (identifiers)

.. table:: Δυνατές τιμές προσδιοριστών της οδηγίας ``tabularcolumn``
   :width: 80%
   :widths: 20 80
   :align: center

   ===============  =====================================
   Προσδιοριστής    Στοίχιση κειμένου
   ===============  =====================================
   l                Στο αριστερό της στήλης. Το κείμενο
                    δεν αναδιπλώνεται.       
   
   c                Στο κέντρο της στήλης. Το κείμενο
                    δεν αναδιπλώνεται.
   
   r                Στο δεξιό της στήλης. Το κείμενο
                    δεν αναδιπλώνεται.

   L                Στο αριστερό της στήλης, ελεύθερο
                    από δεξιά. Το κείμενο αναδιπλώνεται
                    αυτόματα.
   
   C                Στο κέντρο της στήλης, ελεύθερο
                    από δεξιά και αριστερά. Το κείμενο
                    αναδιπλώνεται αυτόματα.
   
   R                Στο δεξιό της στήλης, ελεύθερο από
                    αριστερά. Το κείμενο αναδιπλώνεται
                    αυτόματα.

   J                Πλήρως στοιχισμένο κείμενο στα όρια
                    της στήλης. Το κείμενο αναδιπλώνεται
                    αυτόματα.

   p{width}         Κείμενο σε μορφή παραγράφου, πλάτους
                    *width*. Το κείμενο στοιχίζεται
                    αριστερά της στήλης και αναδιπλώνεται
                    αυτόματα σε width μήκος.              
   ===============  =====================================

Οι παραπάνω προσδιοριστές είναι πρακτικά οι δυντές τιμές που μπορούν να δωθούν σαν ορίσματα, στο πακέτο `"tabulary" <https://www.ctan.org/pkg/tabulary>`_ της LaTeX. Ξανά, αν δεν σας ενδιαφέρει η μετατροπή του αρχείου σας ".rst" σε ".tex" (αρχείο LaTeX), δε χρειάζεται να χρησιμοποιήσετε τη συγκεκριμένη οδηγία. Αν σας ενδιαφέρει μπορείτε να βρείτε περισσότερες λεπτομέρειες στο παραπάνω πακέτο καθώς και στην αντίστοιχη τεκμηρίωση της Sphinx (`Sphinx: tabularcolumn <https://www.sphinx-doc.org/en/master/usage/restructuredtext/directives.html#tables>`_).



.. _rst-csv-table-ref:

Οδηγία ``csv-table``
---------------------------

Εδώ η δημιουργία πίνακα ακολουθεί διαφορετική διαδρομή από ότι είδαμε μέχρι τώρα. Εμείς παρέχουμε τα περιεχόμενα των κελιών του πίνακα, με τη μορφή τιμών δεδομένων και η οδηγία αναλαμβάνει να τα διαμορφώσει σε πινακεοειδή μορφή. Ας δούμε πρώτα μία σύντομη περιγραφή:

:Μορφή:  ``.. csv-table::``

:Τύπος Οδηγίας: "csv-table"

:Arguments: Δέχεται ένα προαιρετικό όρισμα (τον τίτλο του πίνακα).

:Options: Μπορεί να δεχτεί τις παρακάτω επιλογές (λεπτομέρειες στη συνέχεια).
          Η λίστα περιλαμβάνει τις πιο συνηθισμένες επιλογές (δες πλήρη ανάλυση σε `Docutils: csv-table <https://docutils.sourceforge.io/docs/ref/rst/directives.html#csv-table>`_):

          - ``align`` Επιτρεπτές τιμές:
                    
            - "left"
            - "center"
            - "right"
         
          - ``widths`` Επιτρεπτές τιμές:

            - "auto"
            - λίστα ακεραίων

          - ``width`` Επιτρεπτές τιμές:

            - μήκος (length) ή
            - ποσοστό (percentage) του μήκους της τρέχουσας γραμμής

          - ``header-rows`` Επιτρεπτές τιμές: ένας ακέραιος

          - ``stub-columns`` Επιτρεπτές τιμές: ένας ακέραιος

          - ``header`` Επιτρεπτές τιμές: CSV δεδομένα

          - ``file`` Επιτρεπτές τιμές: συμβολοσειρά (string)

          - ``url`` Επιτρεπτές τιμές:  συμβολοσειρά (string)

          - Οι κοινές επιλογές (ΔΕΣ COMMON OPTIONS):

            - ``:name:``
            - ``:class:``

:Content: Λίστα με CSV δεδομένα. Τα δεδομένα μπορεί να τα
          εισάγουμε εμείς ή να βρίσκονται σε κάποιο αρχείο, στο τοπικό σύστημα αρχείων ή σε μία διεύθυνση στο internet.

:Description: Παράγει έναν πίνακα με δεδομένα που εισάγονται σε CSV μορφή
              (comma-separated-values).


Όπως φαίνεται και από την περιγραφή, μπορούμε να χρησιμοποιήσουμε τη συγκεκριμένη οδηγία για να εισάγουμε περιεχόμενα κελιών, σε μορφή *τιμών-διαχωρισμένων-με-κόμμα* ή αλλιώς CSV-Data (δες :term:`csv data`). Η οδηγία θα αναλάβει να τα ομαδοποιήσει σε κατάλληλο πίνακα.

Η οδηγία παρέχει επίσης τη δυνατότητα να διαβάσει τέτοιες τιμές και από κάποιο αρχείο, που βρίσκεται είτε στον υπολογιστή μας είτε σε κάποια εξωτερική διεύθυνση (διεύθνση internet). Αν θέλετε να δοκιμάσετε αυτή τη δυνατότητα, διαβάστε πρώτα την `πλήρη προδιαγραφή <https://docutils.sourceforge.io/docs/ref/rst/directives.html#csv-table>`_ της οδηγίας.

Μέσα στα κελία επιτρέπεται inline και block markup. Ας δούμε πιο αναλυτικά τα παραπάνω options:

``align``
   Καθορίζει την οριζόντια θέση *του πίνακα* στη σελίδα. Έχει νόημα μόνο αν το option ``width`` είναι διαφορετικό του "100%". Οι τιμές "left", "center" και "right", ευθυγραμμίζουν τον πίνακα, αντίστοιχα, στην αριστερή πλευρά, στο κέντρο ή στη δεξιά πλευρά, της σελίδας.

``widths``
   Καθορίζει τα πλάτη *των στηλών* του πίνακα. Αν δε δοθεί τιμή, τα πλάτη καθορίζονται από τα αντίστοιχα πλάτη των τιμών που εισάγουμε ή αυτών στο εξωτερικό αρχείο (σε χαρακτήρες).

   Χρησιμοποιήστε την τιμή "auto" αν θέλετε να αναθέσετε τον προσδιορισμό των πλατών των στηλών, στο τελικό σύστημα που θα αναλάβει την παρουσίαση του κειμένου (LaTeX, HTML browser κ.λπ.).

   Χρησιμοποιήστε μία λίστα *ακέραιων* αριθμών για να καθορίσετε τα πλάτη των στηλών. Μπορείτε να καθορίσετε τα πλάτη είτε σαν ποσοστά του πλάτους του πίνακα, οπότε το άθροισμά των αριθμών πρέπει να είναι το 100% αυτού του πλάτους είτε αναλογικά μεταξύ τους (δεν έχει σημασία το πλάτος του πίνακα). Για παράδειγμα, σε έναν πίνακα τριών στηλών, αν ορίσετε πλάτη "20 30 50", τότε η πρώτη στήλη θα έχει πλάτος ίσο με το 10% του συνολικού πλάτους του πίνακα, η δεύτερη 30% και η τρίτη 50%. Αν ορίσετε τα πλάτη σε "15 10 30" τότε η πρώτη στήλη θα έχει πλάτος το μισό της τρίτης και η δεύτερη το ένα τρίτο της τρίτης. Οι αριθμοί μπορεί να διαχωρίζονται με κενά ή κόμμα.

``width``
   Καθορίζει το πλάτος του πίνακα, σε σχέση με το πλάτος της τρέχουσας γραμμής κειμένου (αν ορίσετε τον πίνακα στο κυρίως κείμενο, η γραμμή καταλαμβάνει όλη τη σελίδα, αν τον ορίσετε μέσα σε άλλο στοιχείο κειμένου όπως μία λίστα, το πλάτος της γραμμής είναι μικρότερο κ.ο.κ.).

   Παίρνει τιμές ένα απόλυτο μήκος (δες :ref:`lengths`) ή ποσοστό του πλάτους *της τρέχουσας γραμμής κειμένου*. Αν δε δοθεί τιμή, ο πίνακας θα έχει πλάτος όσο και η γραμμή (100%). Σε αυτή την περίπτωση η επιλογή ``align`` δεν έχει νόημα.

``header-rows``
   Ένας ακέραιος αριθμός. Σημαίνει τον αριθμό των γραμμών των csv δεδομένων που θα χρησιμοποιηθούν σαν επικεφαλίδες στηλών. Αν για παράδειγμα ορίσουμε ``header-rows: 2`` τότε οι δύο πρώτες γραμμές από τις csv τιμές, θα θεωρηθούν ως επικεφαλίδες στηλών. Η προεπιλογή είναι ``0``.

``stub-columns``
   Ένας ακέραιος αριθμός. Σημαίνει τον αριθμό των στηλών του πίνακα που θα χρησιμοποιηθούν σαν επικεφαλίδες γραμμώ (από αριτερά προς τα δεξιά). Αν για παράδειγμα ορίσουμε ``stub-columns: 1`` τότε η πρώτη στήλη με τις csv τιμές, θα θεωρηθεί ως επικεφαλίδες γραμμών. Η προεπιλογή είναι ``0``.

``header``
   Συμπληρωματικά δεδομένα για την κεφαλίδα του πίνακα. Προστίθενται ανεξάρτητα και πριν από κάθε γραμμή επικεφαλίδων, από τα κύρια δεδομένα CSV (``header-rows``). Πρέπει να έχουν την ίδια μορφή csv με τα κύρια δεδομένα csv.

``file``
   Συμβολοσειρά με την τοπική διαδρομή σε ένα csv αρχείο π.χ. ``c/temp/data.csv``.

``url``
   Μία έγκυρη διέυθυνση internet η οποία οδηγεί σε ένα csv αρχείο π.χ. ``https://<valid address>/data.csv``

Ας δούμε ένα παράδειγμα::

   .. csv-table:: Παράδειγμα csv-table
      :header: "", "Όνομα", "Επίθετο", "Ηλικία"
      :stub-columns: 1
      :width: 50%
      :widths: 10, 20, 20, 10

      "Α", "Παναγιώτης", "Παπαδόπουλος", 67
      "Α", "Νίκος", "Αλεπουδέλης", 31
      "Γ", "Μαρία", "Παπαιωάννου", 28
      "Γ", "Ειρήνη", "Ασημακοπούλου", 44

-----

*Αποτέλεσμα*

.. csv-table:: Παράδειγμα csv-table
   :header: "", "Όνομα", "Επίθετο", "Ηλικία"
   :stub-columns: 1
   :width: 50%
   :widths: 10, 20, 20, 10

   "Α", "Παναγιώτης", "Παπαδόπουλος", 67
   "Α", "Νίκος", "Αλεπουδέλης", 31
   "Γ", "Μαρία", "Παπαιωάννου", 28
   "Γ", "Ειρήνη", "Ασημακοπούλου", 44

-----

Η συγκεκριμένη οδηγία έχει μεγάλη χρησιμότητα όταν θέλουμε να μεταφέρουμε σε μορφή πίνακα, δεδομένα σε csv μορφή που βρίσκονται σε εξωτερικά αρχεία. Όμως είναι βολική και όταν θέλετε να τη χρησιμοποιήσετε για εισαγωγή δεδομένων "με το χέρι". Υπό αυτή την έννοια προσφέρει την ίδια λειτουργικότητα με την επόμενη οδηγία list table.


.. _rst-list-table-ref:

Οδηγία ``list-table``
------------------------------

Τα list tables είναι μία ακόμη περίπτωση δημιουργίας πίνακα με εισαγωγή δεδομένων. Όπως και με τους :ref:`csv tables <rst-csv-table-ref>`, εισάγουμε τα περιεχόμενα των κελιών του πίνακα, με τη μορφή τιμών δεδομένων. Η διαφορά με τους csv-tables είναι ότι έδώ τα δεδομένα εισάγονται με τη μορφή μίας ομοιόμορφης λίστας δύο επιπέδων και όχι
σαν τιμές διαχωριζόμενες με κόμμα. Η ταυτότητα της συγκεκριμένης οδηγίας είναι η παρακάτω:

:Μορφή:  ``.. list-table::``

:Τύπος Οδηγίας: "list-table"

:Arguments: Δέχεται ένα προαιρετικό όρισμα (τον τίτλο του πίνακα).

:Options: Μπορεί να δεχτεί τις παρακάτω επιλογές (λεπτομέρειες στη συνέχεια):

          - ``align`` Επιτρεπτές τιμές:
                    
            - "left"
            - "center"
            - "right"
         
          - ``widths`` Επιτρεπτές τιμές:

            - "auto"
            - λίστα ακεραίων

          - ``width`` Επιτρεπτές τιμές:

            - μήκος (length) ή
            - ποσοστό (percentage) του μήκους της τρέχουσας γραμμής

          - ``header-rows`` Επιτρεπτές τιμές: ένας ακέραιος

          - ``stub-columns`` Επιτρεπτές τιμές: ένας ακέραιος

          - Οι κοινές επιλογές (ΔΕΣ COMMON OPTIONS):

            - ``:name:``
            - ``:class:``

:Content: Ομοιόμορφη μη αριθμημένη λίστα, δύο επιπέδων

:Description: Παράγει έναν πίνακα με δεδομένα που εισάγονται σε μορφή λίστας.

Στη συγκεκριμένη οδηγία χρησιμοποιούμε μία μη αριθμημένη λίστα που εκτείνεται σε δύο επίπεδα (λίστα και υπολίστα, δες :ref:`unordered-list`). Η λίστα πρέπει να είναι "ομοιόμορφη" με την έννοια ότι κάθε αντικείμενό της (υπολίστα) πρέπει να περιλαμβάνει τον ίδιο ακριβώς αριθμό στοιχείων (αντικειμένων της υπολίστας). Τα αντικείμενα της υπολίστας θα τοποθετηθούν διαδοχικά στα κελιά της αντίστοιχης *γραμμής* του πίνακα. Ας δούμε πρώτα αναλυτικά τις διαθέσιμες επιλογές και στη συνέχεια ένα παράδειγμα.

``align``
   Καθορίζει την οριζόντια θέση *του πίνακα* στη σελίδα. Έχει νόημα μόνο αν το option ``width`` είναι διαφορετικό του "100%". Οι τιμές "left", "center" και "right", ευθυγραμμίζουν τον πίνακα, αντίστοιχα, στην αριστερή πλευρά, στο κέντρο ή στη δεξιά πλευρά, της σελίδας.

``widths``
   Καθορίζει τα πλάτη *των στηλών* του πίνακα. Αν δε δοθεί τιμή, τα πλάτη καθορίζονται από τα αντίστοιχα πλάτη των τιμών που εισάγουμε (σε χαρακτήρες).

   Χρησιμοποιήστε την τιμή "auto" αν θέλετε να αναθέσετε τον προσδιορισμό των πλατών των στηλών, στο τελικό σύστημα που θα αναλάβει την παρουσίαση του κειμένου (LaTeX, HTML browser κ.λπ.).

   Χρησιμοποιήστε μία λίστα *ακέραιων* αριθμών για να καθορίσετε τα πλάτη των στηλών. Μπορείτε να καθορίσετε τα πλάτη είτε σαν ποσοστά του πλάτους του πίνακα, οπότε το άθροισμά των αριθμών πρέπει να είναι το 100% αυτού του πλάτους είτε αναλογικά μεταξύ τους (δεν έχει σημασία το πλάτος του πίνακα). Για παράδειγμα, σε έναν πίνακα τριών στηλών, αν ορίσετε πλάτη "20 30 50", τότε η πρώτη στήλη θα έχει πλάτος ίσο με το 10% του συνολικού πλάτους του πίνακα, η δεύτερη 30% και η τρίτη 50%. Αν ορίσετε τα πλάτη σε "15 10 30" τότε η πρώτη στήλη θα έχει πλάτος το μισό της τρίτης και η δεύτερη το ένα τρίτο της τρίτης. Οι αριθμοί μπορεί να διαχωρίζονται με κενά ή κόμμα.

``width``
   Καθορίζει το πλάτος του πίνακα, σε σχέση με το πλάτος της τρέχουσας γραμμής κειμένου (αν ορίσετε τον πίνακα στο κυρίως κείμενο, η γραμμή καταλαμβάνει όλη τη σελίδα, αν τον ορίσετε μέσα σε άλλο στοιχείο κειμένου όπως μία λίστα, το πλάτος της γραμμής είναι μικρότερο κ.ο.κ.).

   Παίρνει τιμές ένα απόλυτο μήκος (δες :ref:`lengths`) ή ποσοστό του πλάτους *της τρέχουσας γραμμής κειμένου*. Αν δε δοθεί τιμή, ο πίνακας θα έχει πλάτος όσο και η γραμμή (100%). Σε αυτή την περίπτωση η επιλογή ``align`` δεν έχει νόημα.

``header-rows``
   Ένας ακέραιος αριθμός. Σημαίνει τον αριθμό των γραμμών των δεδομένων που θα χρησιμοποιηθούν σαν επικεφαλίδες στηλών. Τα δεδομένα της πρώτης υπολίστας θα αποτελέσουν την πρώτη γραμμή του πίνακα, της δεύτερης υπολίστας, τη δεύτερη γραμμή κ.ο.κ. Αν για παράδειγμα ορίσουμε ``header-rows: 1`` τότε τα δεδομένα της πρώτης υπολίστας θα γίνουν επικεφαλίδες στηλών του πίνακα. Η προεπιλογή είναι ``0``.

``stub-columns``
   Ένας ακέραιος αριθμός. Σημαίνει τον αριθμό των στηλών του πίνακα που θα χρησιμοποιηθούν σαν επικεφαλίδες γραμμών (από αριστερά προς τα δεξιά). Αν για παράδειγμα ορίσουμε ``stub-columns: 1`` τότε η πρώτη στήλη του πίνακα θα θεωρηθεί ως επικεφαλίδες γραμμών. Η προεπιλογή είναι ``0``.

Θα τροποιήσουμε το παράδειγμα που χρησιμοποιήσαμε στην προηγούμενη ενότητα :ref:`rst-csv-table-ref`, σαν list table για να γίνει πιο κατανοητή η κατασκευή::

   .. list-table:: Παράδειγμα list-table
      :header-rows: 1
      :stub-columns: 1
      :width: 50%
      :widths: 10, 20, 20, 10

      * - 
        - Όνομα
        - Επώνυμο
        - Ηλικία
      * - Α
        - Παναγιώτης
        - Παπαδόπουλος
        - 67
      * - Α
        - Νίκος
        - Αλεπουδέλης
        - 31
      * - Γ
        - Μαρία
        - Παπαιωάννου
        - 28
      * - Γ
        - Ειρήνη
        - Ασημακοπούλου
        - 44


-----

*Αποτέλεσμα*

.. list-table:: Παράδειγμα list-table
   :header-rows: 1
   :stub-columns: 1
   :width: 50%
   :widths: 10, 20, 20, 10

   * - 
     - Όνομα
     - Επώνυμο
     - Ηλικία
   * - Α
     - Παναγιώτης
     - Παπαδόπουλος
     - 67
   * - Α
     - Νίκος
     - Αλεπουδέλης
     - 31
   * - Γ
     - Μαρία
     - Παπαιωάννου
     - 28
   * - Γ
     - Ειρήνη
     - Ασημακοπούλου
     - 44

-----

Παρατηρήστε ότι το πρώτο κελί του πίνακα είναι κενό. Εδώ δε χρειάζεται κάποιο τρικ (όπως π.χ. στους :ref:`απλούς πίνακες <rst-simple-table-ref>`, δες παρατηρήσεις) γιατί οι κενοί χαρακτήρες στις υπολίστες είναι αποδεκτοί.